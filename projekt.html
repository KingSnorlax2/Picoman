<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Plemena psů</title>
</head>
<body>
    <nav>
        <span>Plemena psů dle FCI</span>
        <a href="#i">I</a>
        <a href="#ii">II</a>
        <a href="#iii">III</a>
        <a href="#iv">IV</a>
        <a href="#v">V</a>
        <a href="#vi">VI</a>
        <a href="#vii">VII</a>
        <a href="#viii">VIII</a>
        <a href="#ix">IX</a>
        <a href="#x">X</a>
    </nav>
    <header>
        <img src="pes.jpg" alt="Pes">
    </header>
    <main>
        <h1>Plemena psů</h1>

        <p>Plemena psů byla vyšlechtěna z prapůvodního předka všech psů, tj. vlka. Během dlouhé historie domestikace psa bylo vyšlechtěno bezpočet plemen, která se od sebe liší vlastnostmi jak fyzickými (tzn. délkou a barvou srsti, velikostí, postavou), tak povahovými; z toho se také odvíjí i využití jednotlivých plemen k velmi různým účelům.</p>
        
        <p>Všechna plemena psů jsou podle klasifikace **FCI** (*Fédération Cynologique Internationale*) rozdělena do deseti skupin. Tyto skupiny jsou založeny na různých znacích, jako např. vzhled nebo využití plemene.</p>
        
        <p>
        <br>1. Plemena ovčácká, pastevecká a honácká.</br>
        <br>2. Pinčové, knírači, plemena molossoidní a švýcarští salašničtí psi</br>
        <br>3. Teriéři</br>
        <br>4. Jezevčíci</br>
        <br>5. Špicové a tzv. primitivní plemena</br>
        <br>6. Honiči a barváři</br>
        <br>7. Ohaři</br>
        <br>8. Slídiči, retrívři a vodní psi</br>
        <br>9. Plemena společenská</br>
        <br>10. Chrti</br>
        </p>
        
        <h2 id="i">Plemena ovčácká, pastevecká a honácká</h2>
        
        <p>Plemena ovčácká, pastevecká a honácká je skupina psů dle FCI s pořadovým číslem jedna. Jedná se o rozsáhlou a početnou skupinu psů se dvěma sekcemi: Ovčácká a pastevecká plemena a Honácká plemena. Jsou zde dvě plemena pocházející z Česka: československý vlčák, který je ale pod patronátem Slovenské republiky, a chodský pes, jenž je prozatímně uznán FCI od roku 2019. Ovčáčtí, pastevečtí a honáčtí psi jsou středně velcí až velcí psi různých barev a povah. Nejznámějším zástupcem je německý ovčák, spolehlivé pracovní plemeno, využívané i policií nebo záchranáři. Dalším známým zástupcem je i border kolie.</p> 
        
        <h2 id="ii">Pinčové, knírači, plemena molossoidní a švýcarští salašničtí psi</h2>
        
        <p>Pinčové, knírači, plemena molossoidní a švýcarští salašničtí psi; to je rozsáhlá skupina psů dle FCI s pořadovým číslem dva. Najdeme zde drobné pinče, ale zároveň i největší plemena psů na světě. Pojem "molossoidní" označuje těžká a velká psí plemena, jako jsou dogy a mastifové. Tato skupina má celkem tři sekce: Pinčové a knírači, Molossoidní plemena (dogovití psi) a Švýcarští salašničtí psi. Sekce Molossodiní plemena má dokonce dvě podsekce: Molossoidní plemena typu mastifa a Molossoidní plemena horského typu. Celkově se tato skupina dá považovat za různorodou, jsou to psi různých povah, velikosti i barev. Z molossoidních plemen je asi nejznámější německá doga, z dalších sekcí je to knírač. Česká republika zde žádného zástupce nemá, ale najdeme zde více než tři německá plemena, například německá doga, malý, střední a velký knírač.</p>
        
        <h2 id="iii">Teriéři</h2>
        
        <p>Teriéři jsou skupina psů dle FCI s pořadovým číslem tři. Má celkem čtyři sekce: Velcí a střední teriéři, Malí teriéři, Teriéři typu bull a Toy teriéři. Jedná se o nesourodou skupinu psů různých velikostí a barevných rázů, avšak nejrozšířenější jsou malí teriéři, jako je jack russell teriér nebo jorkšírský teriér. V této skupině má svého zástupce i Česká republika a jedná se o českého teriéra, zařazeného v sekci ''Malí teriéři''. Český teriér je jedním ze dvou uznaných českých plemen psů. Většina teriérů byla vyšlechtěna pro lov krys a jiných hlodavců, zbytek jsou společníci.</p>
        
        <p>Speciální sekcí jsou i Teriéři typu bull, ti byli vyšlechtěni v Evropě a Americe původně a hlavně primárně jako plemeno pracovní. Díky své precizně vyšlechtěné povaze (game), stavby těla a odolnosti vůči nemocem se ale tato plemena později začala využívat pro psí souboje - odtud ozn. "bojová plemena" - toto označení však není správné! Teriéři typu Bull jsou energičtí a vysoce inteligentní psi, kteří jsou v dobrých rukou a s dobrým výcvikem vhodní do rodiny s miminkem či jiným psem/kočkou/mazlíčkem. Nesnesou však samotu a z pravidla nebývají často venkovní plemeno.</p> 
        
        <h2 id="iv">Jezevčíci</h2>
        
        <p>Jezevčíci jsou malá skupina psů dle FCI s pořadovým číslem čtyři. Ze všech deseti skupin je nejméně početná: má jen pár zástupců, přičemž se dá říct, že se jedná o jednoho psa na více způsobů. Všichni jezevčíci si jsou povahově velice podobní; tvrdohlaví, ale oddaní svému majiteli, na kterém jsou závislí. Vyskytují se ve třech velikostních rázech a je možnost vybrat si ze tří typů srsti. Velikostní rázy jsou trpasličí, králičí a standardní, typy srsti jsou: dlouhosrstá, drsnosrstá a krátkosrstá. Všichni jezevčíci jsou z Německa.</p>
        
        <h2 id="v">Špicové a plemena primitivní</h2>
        
        <p>Špicové a plemena primitivní; to je skupina psů dle FCI s pořadovým číslem pět. Tato skupina má celkem osm sekcí: Severští sáňoví psi, Severští lovečtí psi, Severští hlídací a ovčáčtí psi, Evropští špicové, Asijští špicové a příbuzná plemena, Primitivní plemena, Primitivní lovecká plemena a Primitivní lovecká plemena s protisměrně rostoucí srstí na hřbetě (ridgem). Tito psi jsou různorodí, jsou různé velcí, mají jiné barvy i stavbu těla. Nejznámějšími zástupci této skupiny jsou němečtí špicové. Ze sekce primitivních plemen je to basenži. Česká republika nemá v této skupině žádné zástupce, na rozdíl od Německa. Zvláštní zmínku si zaslouží poslední sekce, tedy primitivní lovecká plemena s ridgem na hřbetě. Jedná se o tmavší pruh srsti, která roste opačným směrem. V této sekci je pouze jeden zástupce; thajský ridgeback (rhodéský ridgeback je oficiálně uznán jako honič).</p> 
        
        <h2 id="vi">Honiči a barváři</h2>
        
        <p>Honiči a barváři jsou skupina psů dle FCI s pořadovým číslem šest. Jedná se o skupinu psů vyšlechtěných pro stopování a pronásledování zvěře. Barváři mají trochu jiný úkol a to zvíře vystopovat a usmrtit (nejčastěji prokousnutím hrdla). Slovo "barvář" má původ v myslivecké mluvě, kde "barva" značí krev. Honiči a barváři používají při stopování zvěře na rozdíl od chrtů pouze čich, což z nich dělá dobré stopaře, které je vhodné využívat i při hledání raněných po zemětřesení nebo jiných katastrofách. Mají různé barvy, velikosti i typy srsti, nemají společné vzhledové prvky. Tato skupina má tři sekce: Honiči, Barváři a Příbuzná plemena. Sekce Honiči má tři podsekce: Velcí honiči, Střední honiči a Malí honiči. Příbuzná plemena je sekce se dvěma psími plemeny, dalmatinem a rhodéským ridgebackem.</p> 
        
        <h2 id="vii">Ohaři</h2>
        
        <p>Ohaři jsou skupinou psů dle FCI s pořadovým číslem sedm. Jedná se o psy vyšlechtěné k lovu zvěře a jejímu aportování, v současné době se ale využívají i jako společníci do rodiny. Skupina ohaři má dvě sekce; Kontinentální ohaři a Ohaři britských ostrovů, přičemž Kontinentální ohaři mají ještě tři podsekce: Typ brague (krátkosrstí), Typ španěl (dlouhosrstí) a Typ griffon (drsnosrtí). Mezi Kontinentální ohaře patří především francouzská a německá plemena, mezi Ohaře britských ostrovů pak samozřejmě patří plemena psů ze Spojeného království.</p>
        
        <h2 id="viii">Slídiči, retrívři a vodní psi</h2>
        
        <p>Slídiči, retrívři a vodní psi je skupina psích plemen dle FCI s pořadovým číslem osm. Tato skupina nemá příliš zástupců, přesto je zde několik známých plemen jako zlatý retrívr, labradorský retrívr a anglický kokršpaněl. Všechna tato plemena jsou původně lovecká, dnes jsou ale z většiny z nich společníci. Obecně mají povahu přátelskou a milou a jsou to dobří aportéři. Někteří se cvičí i jako asistenční psi. Vzhledově jsou různorodí, ale až na výjimky se jedná o střední a velké psy. Tato skupina má tři sekce: Retrívři, Slídiči a Vodní psi. Bez podsekcí.</p>
        
        <h2 id="ix">Společenská plemena</h2>
        
        <p>Společenská plemena je skupina psů dle FCI a jedná se o plemena vyšlechtěná speciálně k tomu, aby dělala společnost lidem. Některá z nich jsou stará i přes tisíc let, příkladem je čivava. Čivava je pravděpodobně i nejznámějším zástupcem této skupiny, ale krom ní je zde i pekingský palácový psík, mops, papillon nebo pudlové. Vesměs se jedná a drobné a miniaturní psy klidné a přátelské povahy. Tato skupina je poměrně početná a má mnoho sekcí: Bišonci a příbuzná plemena, Pudl, Malý kontinentální španěl, Belgičtí psíci, Naháči, Tibetská plemena, Čivava, Angličtí společenští španělé a ruský toy španěl, Japan-chin a pekingský palácový psík, Kromfohrländer a Malí molossoidní psi. Hodí se pro chov do bytu a přestože se zdají jako křehcí psi, umí to být i mrštní sportovci.</p> 
        
        <h2 id="x">Chrti</h2>
        
        <p>Chrti jsou skupinou psů dle FCI s pořadovým číslem deset. Chrti byli vyšlechtěni na rychlost a „lov očima“, což znamená, že chrt při lovu zvěře nepoužívá čich, ale oči, které má velmi dobře vyvinuté. Všichni tito psi jsou vysocí, šlachovití, mrštní, štíhlí a velmi dobří běžci. Jedinou výjimkou je italský chrtík, který sice má postavu skutečného chrta, ale s tím rozdílem, že je menší a byl vyšlechtěn jako společenský pes. Většina z nich je stará i tisíc let a více (příkladem je saluka) a jsou příbuznými primitivních plemen, což je skupina psů dle FCI s pořadovým číslem pět – špicové a plemena primitivní. Všechna stará a původní plemena chrtů pocházejí z jihozápadní Asie, přesto je asi nejznámějším zástupcem této skupiny chrt z Anglie; greyhound. Často jsou využívaná při coursingu. Česká republika nemá v této skupině žádného zástupce, ale najdeme zde třeba chrtí plemeno z Polska; polského chrta.</p> 
        
        <footer>
            Text a obrázek je převzatý z webu <a href="https://cs.wikipedia.org/wiki/Plemena_psů" target="blank">Wikipedia (CS)</a>  
        </footer>
        
    </main>
</body>
</html>
